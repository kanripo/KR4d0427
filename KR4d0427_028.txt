# -*- mode: mandoku-view; -*-
#+TITLE: 稼村類藁
#+DATE: 2015-08-25 00:08:43.745012
#+PROPERTY: ID KR4d0427
#+PROPERTY: BASEEDITION WYG    
#+PROPERTY: JUAN 卷二十八
<pb:KR4d0427_WYG_028-1a>¶
欽定四庫全書¶
　稼村類藁巻二十八¶
　　　　　　　　　　　　元　王義山　撰¶
　祝誄行狀¶
　　龍興路五學教授告廟文¶
聞之孟軻曰人之患在好為人師某里人也而職教焉¶
非父兄之執友則朋軰之同儕詎敢曰為鄉里師乎某¶
嘗為國子正今又分教於鄉漢胡母生齊人也為博士¶
<pb:KR4d0427_WYG_028-1b>¶
而歸教於齊學者宗之某無學之可宗而敢援此例將¶
有叱而去之者曰此非子坐¶
　　東湖¶
某聞師之所存道之所存也某聞道也未而敢為人師¶
乎昔胡文定為太學官歸教鄉里文定則可某則不可¶
　　宗濂¶
某聞師者所以傳道授業解惑也三者而無一焉抗顔¶
講席多見其不知量也抑嘗聞之師道立則善人多某¶
<pb:KR4d0427_WYG_028-2a>¶
不敏請事斯語¶
　　縣學¶
郡有學古也縣有學自宋始惟洪既有郡學又建湖濂¶
二書院於附庸又建學焉聖人之教如水之在地中無¶
所不在譬如鑿井得泉而曰水專在是豈理也哉某何¶
人斯職五學之教敢曰君子之所教者五¶
　　祭實齋劉尚書¶
洪範五福自夀富康寜攸好德至考終命五者備矣先¶
<pb:KR4d0427_WYG_028-2b>¶
生既夀且康不特德為天下逹尊而齒爵又為天下逹¶
尊然獨不以富稱生平一㢘瑩徹千古殿南海之邦象¶
犀珠玉萃焉曽不手涴富求於先生而先生無求於富¶
欠五福之一他人以為欠而先生則曰吾無欠矣以貴¶
言先生有五福之所無以富言先生無五福之所有富¶
與貴先生何心哉至於命以考終此又今世所難者天¶
之報先生厚矣某病不及嘗藥殮不及撫棺今又以采¶
薪之憂不及修瓣香敬嗚呼痛其甚歟嗚呼痛其甚歟¶
<pb:KR4d0427_WYG_028-3a>¶
　　祭山居劉候官¶
哀哀山居而止於斯家庭之學曽未及施所學伊何救¶
時之劑公而大用廊廟之器假令萬鍾焉能凂公母謂¶
所到止於一月哀哀山居修短皆數出師未㨗而身先¶
死少陵所以為武侯哀從古如斯獨山居哉愚嘗評公¶
一世之雄卧百尺樓餘子下風珪璋琰璧不假彫琢海¶
鯨天驥不可覊縳其學汪洋淵乎向舒讀盡人間未見¶
之書作為文章翔蛟躍鳯睥睨韓栁越軼屈宋公有英¶
<pb:KR4d0427_WYG_028-3b>¶
嗣必世其科曽遊廣寒蜚聲巍峩天地中間惟理不朽¶
六藁猶在詔今傳後山居雖死不死其名彼富貴者鳥¶
獸好音山居逝矣欲見無所潔觴一奠隕淚如雨¶
　　祭徐伯康¶
士庻人三月而葬也公以名父之子天靳之夀讀父之¶
書而不得用於世死又後十七年而葬禮歟非禮也豈¶
人子之情有大不忍於心者故廢禮而用情歟雖不合¶
乎禮然亦可諒其情矣嗚呼人子之情天下之至情也¶
<pb:KR4d0427_WYG_028-4a>¶
聖人縁情制禮得不諒人子之情乎嗚呼¶
　　瑞金知縣愚齋聶先生行狀¶
先生姓聶氏諱嚞字愚仲世居臨江軍清江縣修德鄉¶
石洲里家世儒科天聖間有登進士第者諱言熈寜間¶
有登進士第者諱復先生其裔也聶族望於清江舊矣¶
曽祖諱公彦祖諱侯服父諱次山俱以詩書燕其後先¶
生生嘉定癸酉之癸亥癸卯癸丑義山垂髫時間徃外¶
氏家外祖父令同羣兒角對偶毎試輙弗敵先生齒髪¶
<pb:KR4d0427_WYG_028-4b>¶
壯刻苦自厲屢試塲屋不偶寳祐乙卯始㧞清江解明¶
年試南宫知舉竹所陳公顯伯定其賦魁天下忠齋留¶
公夢炎讀其論曰此有學識士也䇿微誤竹所以本房¶
副巻朱君值易之竟以第五名賦入等今湖南帥幹鄧¶
君林留京語人曰林得之頥齋鄧公坰省魁初取清江¶
聶嚞因謝有司竹所謂先生曰公為省元七日科第髙¶
下固分定人皆為先生惜先生處之裕如也初筮贑州¶
贑縣西尉再調宜州教授未赴改辟臨安府右司理參¶
<pb:KR4d0427_WYG_028-5a>¶
軍秩滿辟浙西帥司典市酒庫以考舉及格改合入官¶
㫖授宣教郎差知贑州瑞金縣事先生未及赴病矣暨¶
歸猶力疾哭先君甚哀是日抵舍未暮間冠裳見家廟¶
禮訖又冠裳見族姻如見家廟禮又禮訖觴族姻以下¶
賔退入坐正寢環諸孫四旁相勞苦甚悉夜向晨顧謂¶
左右曰吾在途嗜睡如酣然寢不安席堅忍自扶以迄¶
於歸言訖整襟拱手而逝時咸淳丁卯臈月十有九日¶
也享年五十有五嗚呼曵杖逍遥之歌易簀戰兢之言¶
<pb:KR4d0427_WYG_028-5b>¶
此聖賢事也非先生學力到處其何以死哉初先生病¶
臨安旅中戒其子曰我母效里中某官病未終丐棺於¶
京尹吾計吾囊俸餘亡㡬僅可棺全吾以歸吾父母嗚¶
呼士窮乃見所守先生病且殆不旦夕死獨不肯向人¶
道乞字此豈窮困所能屈哉是殆與孟郊之食苦薺韓¶
愈之無緼袍陶元亮之不折腰同一堅硬聞先生之風者¶
頑夫廉鄙夫寛薄夫敦懦夫有立志嗚呼人不能窮而¶
天地窮之悲夫葢先生之學所以不為死生得䘮貧賤¶
<pb:KR4d0427_WYG_028-6a>¶
禍福所恐動者全是飬得剛大之氣故見之行事無非¶
自是氣中發出來世有一等衰颯懾怯又有一等私意¶
纒繞之人其身未死而氣巳先死先生身雖死氣浩然¶
天地間不死也先生自㓜不好弄儼然成人篤志問學¶
家寠甚無貲買書從朋儕借録外祖父伯舅為典衣鬻¶
産教之距所居十數步有小齋先生閉户讀書雖祁寒¶
不爐夏不扇老母歸寜先生入拜堂下羣犬喧吠如生¶
客葢先生昕夕與書俱以至忘歸老母歸語其故先君¶
<pb:KR4d0427_WYG_028-6b>¶
躩然曰果爾肯屑為兒友否羅致之俾共學焉書同燈¶
坐同席寢同衾窮晝夜之力鑚仰於學者葢十餘年先¶
生學益進遂同就正於前南豐尉金川雲林楊先生攀¶
龍雲林江西賦家哲匠嘗試教官又試博學宏詞科先¶
生自登師門屹然為士林表儒門下髙第屨滿相率而¶
尊之曰愚齋先生服其教者不特為魁岸偉器且薫其¶
德而善良焉先生於燈窓用工最苦今世士子取科舉¶
之文如詩賦論䇿蠅頭細書出於手澤者數十帙類編¶
<pb:KR4d0427_WYG_028-7a>¶
先儒文集前乎書肆所未有口吟手抄彪分臚列其為¶
帙十四先生曰是未足以恵後學於是窮搜廣覧聚百¶
氏之書㡬充棟取先儒為正宗括其精髓盡五年心力¶
書成凡十有二帙名之曰友録士友互相傳冩為矜式¶
嗚呼先生用力於斯文至矣方其未尉贑西家食需次¶
猶不巳於學反覆考亭四書繙閱本朝名臣言行録采¶
取其可資立身之本編之成書曰士學心録可逹之治¶
人者别而異之曰仕學如是又十餘帙故其行修於家¶
<pb:KR4d0427_WYG_028-7b>¶
逹於鄉而信於人其學問於師得於心而措之民皆自¶
講貫中來也開慶巳未及𤓰贑守雲西陸公景思以文¶
雄當代於士少許可識先生文墨間以初筮未應舉止¶
以文華上之於朝其詞曰雅器玉温英辭金振葢亦確¶
於許予者是年冬北兵瞰上流所在澒洞贑雖僻一方¶
多㓂警邉塵一關輙圑民兵設烽燧築排柵尉皆身之¶
奔走䟽附曽靡寜日時有以清野之説獻憲守雪村撫¶
公鼎是其議下令撤城西民居先生爭不勝被檄後故¶
<pb:KR4d0427_WYG_028-8a>¶
緩其事後亦無他虞民居頼以不毁贑民至今德之鄉¶
有殺人者事巳逾年不知殺人者名縣慿寸紙以數人¶
姓名下尉捕先生巳疑其非潜加搜訪得真殺人者縣¶
所指果皆平民或曰尉捕盗有功當上先生曰尉職也¶
以人命易官爵非所志輙巽謝贑境有劉村園頭兩鄉¶
對峙世相讐小有爭輙相屠先生履其地覆其爭之由¶
械其尤無良者致之縣縣欲盡蒐其徒芟之先生不可¶
悉致其人於尉坐之兩廡以義理曉之爭者百餘悉相¶
<pb:KR4d0427_WYG_028-8b>¶
顧自責曰尉活我也相與釋私憾結歡盟羞前之為持¶
牛酒轉相問勞往還居三年賢勞備至逮事憲使恕齋¶
呉公革一日民有訴邑事不公者十餘狀恕齋叢其事¶
於尉期以五日葢將觀其所處也先生不由吏手如期¶
悉定奪以申皆中肯䋜恕齋竒之遂有造就之意書滿¶
贑民議即某地像而祠焉先生聞之曰尉小吏受容察¶
於䑓府之下免過幸矣顧敢爾繼又聞有私繪其像於¶
家者亟畀之錢巻而蔵之㑹吉之龍泉闕令恕齋以先¶
<pb:KR4d0427_WYG_028-9a>¶
生辟命將下恕齋建䑓西總再調取宜州令官恕齋尹¶
神臯首白之廟堂辟先生右司理先生介潔髙逺以吏¶
塵困人猛欲就冷職誓不以書生試獄吏牢辭至再恕¶
齋曰公廉明如此何官不可為勉彊祗事恕齋後謂人¶
曰吾為天府得兩獄官謂先生及廬陵許君雷發也庀¶
職以來随事爬剔惟求無愧俯仰官爵不論也禍福不¶
計也獄有二事一則曰冐官爵而戕人命一則曰殘骨¶
肉而據家財其力可通神而吏又舞吾法葢州縣數年¶
<pb:KR4d0427_WYG_028-9b>¶
不决之獄先生據按推詳姦狀俱白試以利弗動脅以¶
貴弗怵某至含沙肆毒㡬入䑓評後二姦卒正典刑先¶
生之名遂滿天府上下莫不敬其廉能雖閭巷小兒亦¶
知有聶司理克齋徐公復以廉平舉恕齋以亷介舉平¶
齋趙公汝暨以持身端謹舉厥後被㫖薦矣又以先生¶
才學操守聞於上期年間三剡如寄有貴介貪先生名¶
欲以京剡舉謝絶之退謂所親曰吾不敢以父生師教¶
之身而辱於戚畹之門葢其所學正大自貴重其身如¶
<pb:KR4d0427_WYG_028-10a>¶
圭璧靜見孫公子秀尹京於縉紳間稔其名一見青眄¶
㑹華亭有巨室因糴碎家先生曰華亭為邑嵗糴止十¶
五萬某人一家耳家不大於邑而倍其數三十萬有是¶
哉白之府府轉白於朝卒减半靜見由是期以逺器不¶
數日以學識優長趍嚮端潔舉不閲月而石溪呉公舜¶
龍為之合頴節齋陳公訪以遺賢為憾舉先生善聴獄¶
訟盡公得實科而肯齋李公芾亦以從事郎舉關陞兩¶
考内五削俱圎吾黨皆以先生通籍為賀先生曰吾之¶
<pb:KR4d0427_WYG_028-10b>¶
心豈祗媒一身苟禄計哉毎書戒其子必以充廣德心¶
力行好事為訓秩滿市民爭綵旗幟以華其去有庖空¶
但酌西湖水及靣上三年無愧容等句杭民駭瞻謂前¶
此所無有六考既書㑹任内有慶因微𤯝法碍通班以¶
典市酒入辟留幕府肯齋政事間凢心力不逮者悉以¶
委之南廂闕求官者十數肯齋曰此非氣魄如夏秋不¶
可卒不他畀攝事期月能聲滿京國識者遂稱其有剸¶
繁治劇之才先生官於桂薪玉粒之地凡四考介峭屹¶
<pb:KR4d0427_WYG_028-11a>¶
立食止菜無異品西山先儒謂斯民不可一日有此色¶
士大夫不可一日不知此味惟先生可語此葢其安貧¶
樂道毎曰為好官不若為好人故自入仕以來行事之¶
纎悉必記而養廉微俸亦别籍以識意葢曰事不可對¶
人言者不可書則吾不為之矣貨之悖而入者不可記¶
則吾不有之矣此亦清獻露香告天之遺意嘗自賛其¶
真曰仰不愧俯不愧内不愧兢兢此心戴天履地推是¶
心謂造物當滂沛其報而所到止此嗚呼痛哉性儉約¶
<pb:KR4d0427_WYG_028-11b>¶
弊裘故褐終身不易最友孝方伯舅卒襄大事稱家之¶
有無未嘗等其費於二兄伯舅始娶敖氏生輝森繼徐¶
氏生先生及焱先生處兄弟無間言視二兄急難不啻¶
巳雖兒號妻啼寜弗顧自登第後毎以養不及親為恨¶
其之官也迎兄就養弟焱出為族人後年未三十而死¶
上有垂白之祖母事之如巳母下有垂髫二女撫之如¶
巳女娶同邑楊氏子男三人端與見禮部待省端茂端¶
佑俱秀而文人謂先生有子如此死無憾端茂以父命¶
<pb:KR4d0427_WYG_028-12a>¶
繼弟焱後女二人長適同邑彭果次適豐城熊以道皆¶
業儒孫男四人孫女四人俱㓜其孤將以咸淳巳巳九¶
月奉柩葬於新淦縣欽風鄉白羊嶺鷓鴣山之原俾義¶
山狀其行將以乞銘焉義山竊惟先生之學自養氣入¶
先儒謂人若有氣魄方做得事成世間禍福得䘮利害¶
方敵得去不被他恐動又謂氣至大初無限量至剛不¶
可屈撓葢天地之氣而人得之以生者惟能得其所養¶
無妄為以害之則本體不虧又謂浩然之氣纔説浩然¶
<pb:KR4d0427_WYG_028-12b>¶
便有剛果意富貴貧賤威武不能移屈之説皆低不可¶
語此氣先生於養氣上用工最深故死生不為之動肯¶
齋且以氣魄稱而先生自賛亦自信其仰不愧俯不怍¶
葢方困阨時手不書乞米之帖口不誦乞巧之文故其¶
氣不為窮乏餒使其立乎人之朝當大事任汲黯多慾¶
之諌朱雲折檻之忠張綱埋輪之勇王義方對仗彈李¶
義府叚秀實舉笏擊朱泚陽城裂裴延齡麻韓愈上佛¶
骨表孔宗魯扣鐶大呼唐子方論燈籠錦是皆先生所¶
<pb:KR4d0427_WYG_028-13a>¶
敢為嗚呼言有大而非誇衆人疑焉逹者信之嗚呼安¶
得起先生於九京而與之論養氣之學哉義山痛念㓜¶
從先生遊不特相與厲舉子業於躬行踐履上件件㸃¶
對小有過必靣規無少假借雖情好本兄弟然敬而憚¶
之甚於嚴父哲師之臨其傍凛乎法家拂士之議其後¶
也義山壬戌竊第太常先生有書自贑來以其生平所¶
受用者力行好事充廣德心八字相懋勉嗚呼先生棄¶
義山而徃行而無所詣也疑而無所訂也瑕而莫予攻¶
<pb:KR4d0427_WYG_028-13b>¶
也怠而莫予鞭也嗚呼巳矣以先生氣節如此而不得¶
傳於史其官守之卑又無言責以洩胷中剛大之氣噫¶
柰何其¶
　　徐侍郎逸事狀¶
宋徳祐甲戌北兵渡江舉朝相顧失色余徃訪正言徐¶
公與論國事聞䑓諌哭聲震天御史中丞陳過庭哭尤¶
慟明日過庭先走又明日監察御史李可走又明日監¶
察御史潘文卿走獨公徬徨不忍去謂余曰自古無走¶
<pb:KR4d0427_WYG_028-14a>¶
䑓諌閱月除公左史兼權户部侍郎然問過庭可文卿¶
當愧死不死初平章賈似道督師江上自度力不支將¶
議和權也畏公議弗敢欲其議自䑓諌學校出貽書政¶
府逹意於公公毅然不從嗚呼壯矣事亟謀遷幸權也¶
公抗言陳堯叟請幸蜀王欽若請幸金陵皆非惟當固¶
守京城嗚呼又壯矣明年詔守和寜門和亦不及事矣¶
未㡬京城失守遷亦不及事矣公諱卿孫字麟仲一再¶
魁鄉薦壬戌省試高列自初筮潭州善化主簿至正言¶
<pb:KR4d0427_WYG_028-14b>¶
多可書最是令衡山尤表偉故事作邑最者除察天子¶
以公政聲卓越除公監察御史路𦂳矣等而上何官不¶
可為其所行事又當大書特書不一書雖然忘言可也¶
宋亡士大夫多逸事無以懲勸千萬世取以告太史氏¶
　¶
　¶
　¶
　稼村類藁巻二十八¶
